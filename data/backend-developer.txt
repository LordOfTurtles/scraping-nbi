Vill du skapa teknisk struktur och logik som driver en webbapplikation eller annan programvara? Då är yrkesrollen och utbildningen Backend Developer rätt för dig. Som Backend Developer arbetar du med systemets funktionalitet och prestanda och utvecklar serverapplikationer, databaser och övergripande arkitektur. Efter utbildningen kan du jobba som t ex Backend Developer, Systemarkitekt eller Databasutvecklare. Kort om utbildningen Göteborg  Besked i januari 2024  Eftersom digitaliseringen av företag och organisationer fortsätter att öka, behövs utbildade Backend Developers för att bygga och underhålla robusta, skalbara och säkra system. I Sverige är teknikbranschen välutvecklad och landet har många teknikintensiva företag och startups. Detta har skapat en efterfrågan på tekniskt kunniga yrkespersoner som Backend Developers. De allra flesta företag genomgår digitala omvandlingar för att effektivisera sina processer, förbättra kundupplevelsen och hålla sig konkurrenskraftiga. Backend Developers är avgörande för att bygga och underhålla den tekniska infrastrukturen som möjliggör dessa digitala förändringar. Företag samlar också in och bearbetar alltmer stora mängder data för att fatta informerade beslut. Backend Developers är ansvariga för att skapa och underhålla databaser, implementera effektiv datahantering och säkerställa att data lagras och hämtas på ett strukturerat och tillförlitligt sätt. Möjligheterna till jobb som Backend Developer är stora och sträcker sig över många branscher. Eftersom behovet av kompetensen bara växer öppnas dörrar till olika karriärvägar. Och med ett omfattande nätverk och stark koppling till arbetslivet ger vi dig förutom kunskaper och färdigheter en direkt väg in i arbetslivet genom flera veckors praktik. Utbildningen Backend Developer är utvecklad i nära samarbete med ledande företag och experter inom branschen för att matcha specifika behov av kompetens inom systemutveckling. Som Backend Developer är du hjärnan bakom systemets funktionalitet och prestanda. Ditt huvudansvar innefattar att utveckla och underhålla serverapplikationer, databaser och systemets övergripande arkitektur. Du hanterar hur data lagras, bearbetas och kommuniceras mellan olika delar av en applikation. Dina arbetsuppgifter omfattar att skriva kod och scripts på serversidan, optimera databasprestanda och säkerställa att systemet är skalbart och robust. En Backend Developer skapar API:er som gör det möjligt för frontend och andra system att kommunicera med applikationens backend. I rollen som Backend Developer ansvarar du även för att implementera säkerhetsåtgärder för att skydda applikationen från olika hot och säkerhetsproblem. Du arbetar nära Frontend Developers och andra teammedlemmar för att säkerställa sömlös integration mellan frontend och backend. På så sätt möjliggörs en kraftfull och enhetlig digital upplevelse. Med målsättningen att du som studerande ska vara väl rustad för kommande arbetsliv och uppleva din studietid som intressant, rolig och inspirerande, arbetar vi utifrån en gemensam pedagogisk plattform och format. Lärandet sker såväl på skolan som online och genom praktik (LIA). Detta är en schemalagd heltidsutbildning med undervisning 2-3 dagar per vecka. Övrig tid arbetar du självständigt eller i grupp. Under lärande i arbete, LiA, följer du de arbetstider som gäller på företaget. Antalet schemalagda dagar kan variera något mellan kurserna. Klicka på länken så tas du direkt till den information som du söker! Att söka en YH-utbildning är verkligen inte svårt. Det du ska tänka på är att lämna in din ansökan i tid, även om den inte är komplett. Det finns tid att skicka in dina bilagor även efter sista ansökningsdag. Om du inte är behörig, har du tid på dig att bli det. Om du söker till våra IT-utbildningar och har all behörighet som efterfrågas men saknar kunskaper i programmering 1, kan du få gå en avgiftsfri förberedande kurs på distans under 4.v under våren. Du får mer info när du har skickat in din ansökan. Ansökan görs i yh-antagning.se. När du skickat in dina ansökningshandlingar guidar vi dig vidare genom processen. Anmäl intresse, så får du mail från oss när vi öppnar ansökan inför nästa start Programmering 1: Om du saknar betyg i Programmering 1 finns det två alternativ tillgängliga för dig. Du kan antingen genomföra ett online-behörighetstest eller delta i en behörighetsförberedande onlinekurs. Kursen sträcker sig över fyra veckor, där du självständigt arbetar med förinspelade lektioner och övningar. Avslutningsvis genomförs en tentamen. Både testet och kursen är kostnadsfria, och kursen är även berättigad till CSN-stöd. När du skickar in din ansökan kommer du att få återkoppling från oss och ytterligare information om hur du kan anmäla dig till antingen testet eller kursen via YH-antagning. Systemarkitekt:
Som systemarkitekt planerar och designar du den övergripande strukturen för olika system och applikationer för att säkerställa att de fungerar smidigt och effektivt. IT-projektledare:
Som IT-projektledare är du ansvarig för att leda och organisera IT-projekt från början till slut, säkerställa att de uppfyller målen och tidslinjerna. .NET och Java-utvecklare:
Som utvecklare specialiserad inom .NET eller Java arbetar du med att skapa och underhålla program och applikationer inom dessa specifika ramverk. Mjukvaruutvecklare:
Mjukvaruutvecklare fokuserar på att skapa och förbättra mjukvaruprogram för olika ändamål och plattformar. Databasutvecklare/administratör:
Som databasutvecklare/administratör hanterar du och utvecklar databassystem, säkerställer deras funktionalitet och prestanda. Genom din praktikperiod (12+12 veckor) ute på företag får du möjlighet att skapa goda relationer och få värdefull praktisk erfarenhet. NBI/Handelsakademin kan tipsa om LiA-företag, men du tar själv kontakt med företaget och säljer in dig. Du kan göra din LiA på vilken ort du vill, även utomlands, så länge uppgifterna är i linje med kursplanen och det finns en engagerad handledare som vet vad det innebär. Din utbildningsledare kommer att ha kontakt med handledaren i företaget och gör vanligtvis ett besök på ditt LiA-företag. Under lärande i arbete (LIA) följer du de arbetstider som gäller på praktikföretaget. Semcon, Bizpart, Cilbuper, Solid Beans, Fiwe, Know IT. YH-utbildningar matchas mot arbetslivets behov och innebär att deras innehåll och inriktning utvecklas och förändras. Nya utbildningar kan starta och andra försvinna allt eftersom kompetensbehovet förändras. För dig som studerande innebär det att din yrkeskunskap är aktuell och efterfrågad i arbetslivet när du är klar med din utbildning. Vår utbildning är CSN-berättigad och kvalificerar också för omställningsstudiestöd, vilket ger dig möjlighet att få ekonomiskt stöd under din studieperiod. För ytterligare information om omställningsstudiestödet och att söka CSN, klicka på de separata länkarna nedan. Varje länk leder dig till en sida där du kan läsa mer om hur du kan få stöd för din nya framtid  +46 31-704 67 26
zuzana.polievka@nbi-handelsakademin.se zuzana.polievka@nbi-handelsakademin.se Du kan alltid maila oss på hej@nbi-handelsakademin.se så hjälper vi dig vidare! hej@nbi-handelsakademin.se hej@nbi-handelsakademin.se “Jag tror det är problemlösningen som lockar. Det är jätteroligt att sitta med andra och diskutera och bolla hur man ska lösa och tackla problem, känslan när man väl löser det är helt obeskrivlig. Sen tror jag på IT – jag tror det är nyttigt att kunna nu och i framtiden.”  “Har du någonsin hört, att när man studerar statsvetenskap så blir man inget och allt. Samma sak gäller på både gott och ont, utvecklare och techies. Men, vad du bestämmer dig för att bygga beror helt och hållet på vad du är passionerad av.”  Utöver gymnasieexamen, finns det finns det krav på så kallade särskilda förkunskaper. Det brukar handla om att du ska ha godkända betyg från vissa specifika kurser från gymnasiet eller att du ska ha viss arbetslivserfarenhet. I denna video går vi igenom vad som är viktigt inför din ansökan Vill du söka till en av våra IT-utbildningar men har inte läst programmering 1? Vi har förberedande kurser som gör dig behörig. I denna video går vi igenom hur du söker till en av våra förberedande kurser i programmering 1 När vi har många sökande och ska rangordna alla behöriga via ”urval”, har vi valt att göra det med hjälp av ett urvalsprov. Ett sådant prov kan ge extra poäng i rangordningen, och det ökar din chans att bli antagen. I denna video går vi igenom urvalsprov och hur detta går till Antagningsprocessen kan pågå ändå fram till utbildningsstart. Du har lämnat in din ansökan, men vad händer nu? I denna video går vi igenom vad som sker efter det att du lämnat in din ansökan, vad som är viktigt att hålla koll på, och när du kan förvänta dig att få ett antagningsbesked från oss. Vår strävan är att göra skillnad och förändra livet för människor. Vi vill skapa en bättre framtid och konkurrenskraft för människor och företag genom utbildning, utveckling och upplevelser i en trygg, familjär och inspirerande miljö. Om behandling av personuppgifter (GDPR) Om hantering av cookies Policy för SoMe Redegatan 1B
426 77 Västra Frölunda hej@nbi-handelsakademin.se
Växel: 031 – 704 67 00 Logga in 
				© 2020 NBI Handelsakademin			  Denna webbplats använder cookies. NBI/Handelsakademin använder cookies för att ge dig anpassat innehåll och en bättre upplevelse på vår webbplats. Genom att klicka på ikonen ”tillåt alla” bekräftar du att du samtycker till vår användning av cookies. Läs mer om vår hantering av cookies här.